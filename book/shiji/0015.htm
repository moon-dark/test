<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>《史记·卷十五·六国年表第三》 - 古籍备览 - 国学书苑 - 国学网</title>
<meta name="keywords" content="古籍,国学" />
<meta name="description" content="" />
<link rel="stylesheet" type="text/css" media="all" href="../style.css" />
</head>

<body>
<BODY>

<div id="wrapper">

  <table width="960" height="60" border="0" align="center" cellpadding="0" cellspacing="0">
    <tr>
      <td width="150"><a href="http://www.guoxue.com/"><img src="../images/logo.gif" width="150" height="60" border="0"></a></td>
      <td><p id="topnav">当前位置：<a title="首页" href="http://www.guoxue.com/">首页</a> » <a href="http://www.guoxue.com/?category_name=book">国学书苑</a> » <a href="http://www.guoxue.com/?category_name=book1">古籍备览</a> » <a href="http://www.guoxue.com/?book=shiji">《史记》</a></p></td>
      <td width="90"><img src="../images/topright.gif" width="90" height="60"></td>
    </tr>
  </table>
  <div style="height:20px"></div>
  
  <div id="container">

    <div class="entry">

      <h1>卷十五　六国年表第三</h1>
      
      
      <h2>汉·司马迁</h2>
      

	  <p><span class="fw">国学</span>太史公读秦记，至犬戎败幽王，周东徙洛邑，秦襄公始封为诸侯，作西畤用事上帝，僭端见矣。礼曰：“天子祭天地，诸侯祭其域内名山大川。”今秦杂戎翟之俗，先暴戾，後仁义，位在藩臣而胪於郊祀，君子惧焉。及文公逾陇，攘夷狄，尊陈宝，营岐雍之间，而穆公脩政，东竟至河，则与齐桓、晋文中国侯伯侔矣。是後陪臣执政，大夫世禄，六卿擅晋权，征伐会盟，威重於诸侯。及田常杀简公而相齐国，诸侯晏然弗讨，海内争於战功矣。三国终之卒分晋，田和亦灭齐而有之，六国之盛自此始。务在强兵并敌，谋诈用而从衡短长之说起。矫称蜂出，誓盟不信，虽置质剖符犹不能约束也。秦始小国僻远，诸夏宾之，比於戎翟，至献公之後常雄诸侯。论秦之德义不如鲁卫之暴戾者，量秦之兵不如三晋之强也，然卒并天下，非必险固便形埶利也，盖若天所助焉。</p>
	    <p><span class="fw">国学</span>或曰“东方物所始生，西方物之成孰”。夫作事者必於东南，收功实者常於西北。故禹兴於西羌，汤起於亳，周之王也以丰镐伐殷，秦之帝用雍州兴，汉之兴自蜀汉。<span class="fw">13kj4国kj9uf学da09f网7k3jr</span></p>
	    <p><span class="fw">国学</span>秦既得意，烧天下诗书，诸侯史记尤甚，为其有所刺讥也。诗书所以复见者，多藏人家，而史记独藏周室，以故灭。惜哉，惜哉！独有秦记，又不载日月，其文略不具。然战国之权变亦有可颇采者，何必上古。秦取天下多暴，然世异变，成功大。传曰“法後王”，何也？以其近己而俗变相类，议卑而易行也。学者牵於所闻，见秦在帝位日浅，不察其终始，因举而笑之，不敢道，此与以耳食无异。悲夫！<span class="fw">13kj4国kj9uf学da09f网7k3jr</span></p>
	    <p><span class="fw">国学</span>余於是因秦记，踵春秋之後，起周元王，表六国时事，讫二世，凡二百七十年，著诸所闻兴坏之端。後有君子，以览观焉。<span class="fw">13kj4国kj9uf学da09f网7k3jr</span></p>
	    <p><span class="fw">国学</span>（表略）</p>
	  
	  
	  <h2><a href="0014.htm">上一页</a>　　<a href="http://www.guoxue.com/?book=shiji">返回</a>　　<a href="0016.htm">下一页</a></h2>

      <h3><font color="#AC2F0B">【版权声明】</font>国学网版权所有，未经许可，不得使用　【联系我们】010-68900123</h3>

	</div><!-- .entry -->

  </div><!-- #container -->

  <div id="footer"><img src="../images/footer.gif"></div>

</div>
</boDy>
</html>
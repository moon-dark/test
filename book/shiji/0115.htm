<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>《史记·卷一百一十五·朝鲜列传第五十五》 - 古籍备览 - 国学书苑 - 国学网</title>
<meta name="keywords" content="古籍,国学" />
<meta name="description" content="" />
<link rel="stylesheet" type="text/css" media="all" href="../style.css" />
</head>

<body>
<BODY>

<div id="wrapper">

  <table width="960" height="60" border="0" align="center" cellpadding="0" cellspacing="0">
    <tr>
      <td width="150"><a href="http://www.guoxue.com/"><img src="../images/logo.gif" width="150" height="60" border="0"></a></td>
      <td><p id="topnav">当前位置：<a title="首页" href="http://www.guoxue.com/">首页</a> » <a href="http://www.guoxue.com/?category_name=book">国学书苑</a> » <a href="http://www.guoxue.com/?category_name=book1">古籍备览</a> » <a href="http://www.guoxue.com/?book=shiji">《史记》</a></p></td>
      <td width="90"><img src="../images/topright.gif" width="90" height="60"></td>
    </tr>
  </table>
  <div style="height:20px"></div>
  
  <div id="container">

    <div class="entry">

      <h1>卷一百一十五　朝鲜列传第五十五</h1>
      
      
      <h2>汉·司马迁</h2>
      

	  <div class="entry-content"><!-- InstanceBeginEditable name="正文" --><p><span class="fw">国学</span>朝鲜王满者，故燕人也。自始全燕时尝略属真番、朝鲜，为置吏，筑鄣塞。秦灭燕，属辽东外徼。汉兴，为其远难守，复修辽东故塞，至浿水为界，属燕。燕王卢绾反，入匈奴，满亡命，聚党千馀人，魋结蛮夷服而东走出塞，渡浿水，居秦故空地上下鄣，稍役属真番、朝鲜蛮夷及故燕、齐亡命者王之，都王险。</p>
	      <p><span class="fw">国学</span>会孝惠、高后时天下初定，辽东太守即约满为外臣，保塞外蛮夷，无使盗边；诸蛮夷君长欲入见天子，勿得禁止。以闻，上许之，以故满得兵威财物侵降其旁小邑，真番、临屯皆来服属，方数千里。</p>
	      <p><span class="fw">国学</span>传子至孙右渠，所诱汉亡人滋多，又未尝入见；真番旁众国欲上书见天子，又拥阏不通。元封二年，汉使涉何谯谕右渠，终不肯奉诏。何去至界上，临浿水，使御刺杀送何者朝鲜裨王长，即渡，驰入塞，遂归报天子曰“杀朝鲜将”。上为其名美，即不诘，拜何为辽东东部都尉。朝鲜怨何，发兵袭攻杀何。</p>
	      <p><span class="fw">国学</span>天子募罪人击朝鲜。其秋，遣楼船将军杨仆从齐浮渤海；兵五万人，左将军荀彘出辽东：讨右渠。右渠发兵距险。左将军卒正多率辽东兵先纵，败散，多还走，坐法斩。楼船将军将齐兵七千人先至王险。右渠城守，窥知楼船军少，即出城击楼船，楼船军败散走。将军杨仆失其众，遁山中十馀日，稍求收散卒，复聚。左将军击朝鲜浿水西军，未能破自前。<span class="fw">13j4k国1jouf学iugjk网ljgsf</span></p>
	      <p><span class="fw">国学</span>天子为两将未有利，乃使卫山因兵威往谕右渠。右渠见使者顿首谢：“愿降，恐两将诈杀臣；今见信节，请服降。”遣太子入谢，献马五千匹，及馈军粮。人众万馀，持兵，方渡浿水，使者及左将军疑其为变，谓太子已服降，宜命人毋持兵。太子亦疑使者左将军诈杀之，遂不渡浿水，复引归。山还报天子，天子诛山。</p>
	      <p><span class="fw">国学</span>左将军破浿水上军，乃前，至城下，围其西北。楼船亦往会，居城南。右渠遂坚守城，数月未能下。</p>
	      <p><span class="fw">国学</span>左将军素侍中，幸，将燕代卒，悍，乘胜，军多骄。楼船将齐卒，入海，固已多败亡；其先与右渠战，困辱亡卒，卒皆恐，将心惭，其围右渠，常持和节。左将军急击之，朝鲜大臣乃阴间使人私约降楼船，往来言，尚未肯决。左将军数与楼船期战，楼船欲急就其约，不会；左将军亦使人求间郤降下朝鲜，朝鲜不肯，心附楼船：以故两将不相能。左将军心意楼船前有失军罪，今与朝鲜私善而又不降，疑其有反计，未敢发。天子曰将率不能，前乃使卫山谕降右渠，右渠遣太子，山使不能剸决，与左将军计相误，卒沮约。今两将围城，又乖异，以故久不决。使济南太守公孙遂往正之，有便宜得以从事。遂至，左将军曰：“朝鲜当下久矣，不下者有状。”言楼船数朝不会，具以素所意告遂，曰：“今如此不取，恐为大害，非独楼船，又且与朝鲜共灭吾军。”遂亦以为然，而以节召楼船将军入左将军营计事，即命左将军麾下执捕楼船将军，并其军，以报天子。天子诛遂。</p>
	      <p><span class="fw">国学</span>左将军已并两军，即急击朝鲜。朝鲜相路人、相韩阴、尼谿相参、将军王唊相与谋曰：“始欲降楼船，楼船今执，独左将军并将，战益急，恐不能与，王又不肯降。”阴、唊、路人皆亡降汉。路人道死。元封三年夏，尼谿相参乃使人杀朝鲜王右渠来降。王险城未下，故右渠之大臣成巳又反，复攻吏。左将军使右渠子长降、相路人之子最告谕其民，诛成巳，以故遂定朝鲜，为四郡。封参为澅清侯，阴为荻苴侯，唊为平州侯，长降为几侯。最以父死颇有功，为温阳侯。<span class="fw">13j4k国1jouf学iugjk网ljgsf</span></p>
	      <p><span class="fw">国学</span>左将军徵至，坐争功相嫉，乖计，弃市。楼船将军亦坐兵至洌口，当待左将军，擅先纵，失亡多，当诛，赎为庶人。<span class="fw">13j4k国1jouf学iugjk网ljgsf</span></p>
	      <p><span class="fw">国学</span>太史公曰：右渠负固，国以绝祀。涉何诬功，为兵发首。楼船将狭，及难离咎。悔失番禺，乃反见疑。荀彘争劳，与遂皆诛。两军俱辱，将率莫侯矣。<span class="fw">13j4k国1jouf学iugjk网ljgsf</span></p>
	  
	  
	  <h2><a href="0114.htm">上一页</a>　　<a href="http://www.guoxue.com/?book=shiji">返回</a>　　<a href="0116.htm">下一页</a></h2>

      <h3><font color="#AC2F0B">【版权声明】</font>国学网版权所有，未经许可，不得使用　【联系我们】010-68900123</h3>

	</div><!-- .entry -->

  </div><!-- #container -->

  <div id="footer"><img src="../images/footer.gif"></div>

</div>
</boDy>
</html>
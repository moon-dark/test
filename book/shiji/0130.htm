<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>《史记·卷一百三十·太史公自序第七十》 - 古籍备览 - 国学书苑 - 国学网</title>
<meta name="keywords" content="古籍,国学" />
<meta name="description" content="" />
<link rel="stylesheet" type="text/css" media="all" href="../style.css" />
</head>

<body>
<BODY>

<div id="wrapper">

  <table width="960" height="60" border="0" align="center" cellpadding="0" cellspacing="0">
    <tr>
      <td width="150"><a href="http://www.guoxue.com/"><img src="../images/logo.gif" width="150" height="60" border="0"></a></td>
      <td><p id="topnav">当前位置：<a title="首页" href="http://www.guoxue.com/">首页</a> » <a href="http://www.guoxue.com/?category_name=book">国学书苑</a> » <a href="http://www.guoxue.com/?category_name=book1">古籍备览</a> » <a href="http://www.guoxue.com/?book=shiji">《史记》</a></p></td>
      <td width="90"><img src="../images/topright.gif" width="90" height="60"></td>
    </tr>
  </table>
  <div style="height:20px"></div>
  
  <div id="container">

    <div class="entry">

      <h1>卷一百三十　太史公自序第七十</h1>
      
      
      <h2>汉·司马迁</h2>
      

	  <div class="entry-content"><!-- InstanceBeginEditable name="正文" --><p><span class="fw">国学</span>昔在颛顼，命南正重以司天，北正黎以司地。唐虞之际，绍重黎之後，使复典之，至于夏商，故重黎氏世序天地。其在周，程伯休甫其後也。当周宣王时，失其守而为司马氏。司马氏世典周史。惠襄之间，司马氏去周適晋。晋中军随会奔秦，而司马氏入少梁。<span class="fw">13j4k国1jouf学iugjk网ljgsf</span></p>
	      <p><img src="0130_1.jpg" width="240" height="269" hspace="15" align="left">　　自司马氏去周適晋，分散，或在卫，或在赵，或在秦。其在卫者，相中山。在赵者，以传剑论显，蒯聩其後也。在秦者名错，与张仪争论，於是惠王使错将伐蜀，遂拔，因而守之。错孙靳，事武安君白起。而少梁更名曰夏阳。靳与武安君阬赵长平军，还而与之俱赐死杜邮，葬於华池。靳孙昌，昌为秦主铁官，当始皇之时。蒯聩玄孙卬为武信君将而徇朝歌。诸侯之相王，王卬於殷。汉之伐楚，卬归汉，以其地为河内郡。昌生无泽，无泽为汉巿长。无泽生喜，喜为五大夫，卒，皆葬高门。喜生谈，谈为太史公。</p>
	      <p><span class="fw">国学</span>太史公学天官於唐都，受易於杨何，习道论於黄子。太史公仕於建元元封之间，愍学者之不达其意而师悖，乃论六家之要指曰：</p>
	      <p><span class="fw">国学</span>易大传：“天下一致而百虑，同归而殊涂。”夫阴阳、儒、墨、名、法、道德，此务为治者也，直所从言之异路，有省不省耳。尝窃观阴阳之术，大祥而众忌讳，使人拘而多所畏；然其序四时之大顺，不可失也。儒者博而寡要，劳而少功，是以其事难尽从；然其序君臣父子之礼，列夫妇长幼之别，不可易也。墨者俭而难遵，是以其事不可遍循；然其强本节用，不可废也。法家严而少恩；然其正君臣上下之分，不可改矣。名家使人俭而善失真；然其正名实，不可不察也。道家使人精神专一，动合无形，赡足万物。其为术也，因阴阳之大顺，采儒墨之善，撮名法之要，与时迁移，应物变化，立俗施事，无所不宜，指约而易操，事少而功多。儒者则不然。以为人主天下之仪表也，主倡而臣和，主先而臣随。如此则主劳而臣逸。至於大道之要，去健羡，绌聪明，释此而任术。夫神大用则竭，形大劳则敝。形神骚动，欲与天地长久，非所闻也。<span class="fw">13j4k国1jouf学iugjk网ljgsf</span></p>
	      <p><span class="fw">国学</span>夫阴阳四时、八位、十二度、二十四节各有教令，顺之者昌，逆之者不死则亡，未必然也，故曰“使人拘而多畏”。夫春生夏长，秋收冬藏，此天道之大经也，弗顺则无以为天下纲纪，故曰“四时之大顺，不可失也”。</p>
	      <p><span class="fw">国学</span>夫儒者以六蓺为法。六蓺经传以千万数，累世不能通其学，当年不能究其礼，故曰“博而寡要，劳而少功”。若夫列君臣父子之礼，序夫妇长幼之别，虽百家弗能易也。<span class="fw">13j4k国1jouf学iugjk网ljgsf</span></p>
	      <p><span class="fw">国学</span>墨者亦尚尧舜道，言其德行曰：“堂高三尺，土阶三等，茅茨不翦，采椽不刮。食土簋，啜土刑，粝粱之食，藜藿之羹。夏日葛衣，冬日鹿裘。”其送死，桐棺三寸，举音不尽其哀。教丧礼，必以此为万民之率。使天下法若此，则尊卑无别也。夫世异时移，事业不必同，故曰“俭而难遵”。要曰强本节用，则人给家足之道也。此墨子之所长，虽百家弗能废也。<span class="fw">13j4k国1jouf学iugjk网ljgsf</span></p>
	      <p><span class="fw">国学</span>法家不别亲疏，不殊贵贱，一断於法，则亲亲尊尊之恩绝矣。可以行一时之计，而不可长用也，故曰“严而少恩”。若尊主卑臣，明分职不得相逾越，虽百家弗能改也。<span class="fw">13j4k国1jouf学iugjk网ljgsf</span></p>
	      <p><span class="fw">国学</span>名家苛察缴绕，使人不得反其意，专决於名而失人情，故曰“使人俭而善失真”。若夫控名责实，参伍不失，此不可不察也。<span class="fw">13j4k国1jouf学iugjk网ljgsf</span></p>
	      <p><span class="fw">国学</span>道家无为，又曰无不为，其实易行，其辞难知。其术以虚无为本，以因循为用。无成埶，无常形，故能究万物之情。不为物先，不为物後，故能为万物主。有法无法，因时为业；有度无度，因物与合。故曰“圣人不朽，时变是守。虚者道之常也，因者君之纲”也。群臣并至，使各自明也。其实中其声者谓之端，实不中其声者谓之窾。窾言不听，奸乃不生，贤不肖自分，白黑乃形。在所欲用耳，何事不成。乃合大道，混混冥冥。光燿天下，复反无名。凡人所生者神也，所讬者形也。神大用则竭，形大劳则敝，形神离则死。死者不可复生，离者不可复反，故圣人重之。由是观之，神者生之本也，形者生之具也。不先定其神形，而曰“我有以治天下”，何由哉？</p>
	      <p><span class="fw">国学</span>太史公既掌天官，不治民。有子曰迁。<span class="fw">13j4k国1jouf学iugjk网ljgsf</span></p>
	      <p><span class="fw">国学</span>迁生龙门，耕牧河山之阳。年十岁则诵古文。二十而南游江、淮，上会稽，探禹穴，闚九疑，浮於沅、湘；北涉汶、泗，讲业齐、鲁之都，观孔子之遗风，乡射邹、峄；戹困鄱、薛、彭城，过梁、楚以归。於是迁仕为郎中，奉使西征巴、蜀以南，南略邛、笮、昆明，还报命。<span class="fw">13j4k国1jouf学iugjk网ljgsf</span></p>
	      <p><span class="fw">国学</span>是岁天子始建汉家之封，而太史公留滞周南，不得与从事，故发愤且卒。而子迁適使反，见父於河洛之间。太史公执迁手而泣曰：“余先周室之太史也。自上世尝显功名於虞夏，典天官事。後世中衰，绝於予乎？汝复为太史，则续吾祖矣。今天子接千岁之统，封泰山，而余不得从行，是命也夫，命也夫！余死，汝必为太史；为太史，无忘吾所欲论著矣。且夫孝始於事亲，中於事君，终於立身。扬名於後世，以显父母，此孝之大者。夫天下称诵周公，言其能论歌文武之德，宣周邵之风，达太王王季之思虑，爰及公刘，以尊后稷也。幽厉之後，王道缺，礼乐衰，孔子脩旧起废，论诗书，作春秋，则学者至今则之。自获麟以来四百有馀岁，而诸侯相兼，史记放绝。今汉兴，海内一统，明主贤君忠臣死义之士，余为太史而弗论载，废天下之史文，余甚惧焉，汝其念哉！”迁俯首流涕曰：“小子不敏，请悉论先人所次旧闻，弗敢阙。”<span class="fw">13j4k国1jouf学iugjk网ljgsf</span></p>
	      <p><span class="fw">国学</span>卒三岁而迁为太史令，史记石室金匮之书。五年而当太初元年，十一月甲子朔旦冬至，天历始改，建於明堂，诸神受纪。</p>
	      <p><span class="fw">国学</span>太史公曰：“先人有言：‘自周公卒五百岁而有孔子。孔子卒後至於今五百岁，有能绍明世，正易传，继春秋，本诗书礼乐之际？’意在斯乎！意在斯乎！小子何敢让焉。”<span class="fw">13j4k国1jouf学iugjk网ljgsf</span></p>
	      <p><span class="fw">国学</span>上大夫壶遂曰：“昔孔子何为而作春秋哉？”太史公曰：“余闻董生曰：‘周道衰废，孔子为鲁司寇，诸侯害之，大夫壅之。孔子知言之不用，道之不行也，是非二百四十二年之中，以为天下仪表，贬天子，退诸侯，讨大夫，以达王事而已矣。’子曰：‘我欲载之空言，不如见之於行事之深切著明也。’夫春秋，上明三王之道，下辨人事之纪，别嫌疑，明是非，定犹豫，善善恶恶，贤贤贱不肖，存亡国，继绝世，补敝起废，王道之大者也。易著天地阴阳四时五行，故长於变；礼经纪人伦，故长於行；书记先王之事，故长於政；诗记山川谿谷禽兽草木牝牡雌雄，故长於风；乐乐所以立，故长於和；春秋辩是非，故长於治人。是故礼以节人，乐以发和，书以道事，诗以达意，易以道化，春秋以道义。拨乱世反之正，莫近於春秋。春秋文成数万，其指数千。万物之散聚皆在春秋。春秋之中，弑君三十六，亡国五十二，诸侯奔走不得保其社稷者不可胜数。察其所以，皆失其本已。故易曰‘失之豪釐，差以千里’。故曰‘臣弑君，子弑父，非一旦一夕之故也，其渐久矣’。故有国者不可以不知春秋，前有谗而弗见，後有贼而不知。为人臣者不可以不知春秋，守经事而不知其宜，遭变事而不知其权。为人君父而不通於春秋之义者，必蒙首恶之名。为人臣子而不通於春秋之义者，必陷篡弑之诛，死罪之名。其实皆以为善，为之不知其义，被之空言而不敢辞。夫不通礼义之旨，至於君不君，臣不臣，父不父，子不子。夫君不君则犯，臣不臣则诛，父不父则无道，子不子则不孝。此四行者，天下之大过也。以天下之大过予之，则受而弗敢辞。故春秋者，礼义之大宗也。夫礼禁未然之前，法施已然之後；法之所为用者易见，而礼之所为禁者难知。”<span class="fw">13j4k国1jouf学iugjk网ljgsf</span></p>
	      <p><img src="0130_2.jpg" width="400" height="459" align="left">　　壶遂曰：“孔子之时，上无明君，下不得任用，故作《春秋》，垂空文以断礼义，当一王之法。今夫子上遇明天子，下得守职，万事既具，咸各序其宜，夫子所论，欲以何明？”</p>
	      <p><span class="fw">国学</span>太史公曰：“唯唯，否否，不然。余闻之先人曰：‘伏羲至纯厚，作易八卦。尧舜之盛，尚书载之，礼乐作焉。汤武之隆，诗人歌之。春秋采善贬恶，推三代之德，襃周室，非独刺讥而已也。’汉兴以来，至明天子，获符瑞，封禅，改正朔，易服色，受命於穆清，泽流罔极，海外殊俗，重译款塞，请来献见者，不可胜道。臣下百官力诵圣德，犹不能宣尽其意。且士贤能而不用，有国者之耻；主上明圣而德不布闻，有司之过也。且余尝掌其官，废明圣盛德不载，灭功臣世家贤大夫之业不述，堕先人所言，罪莫大焉。余所谓述故事，整齐其世传，非所谓作也，而君比之於春秋，谬矣。”</p>
	      <p><span class="fw">国学</span>於是论次其文。七年而太史公遭李陵之祸，幽於缧绁。乃喟然而叹曰：“是余之罪也夫！是余之罪也夫！身毁不用矣。”退而深惟曰：“夫诗书隐约者，欲遂其志之思也。昔西伯拘羑里，演周易；孔子戹陈蔡，作春秋；屈原放逐，著离骚；左丘失明，厥有国语；孙子膑脚，而论兵法；不韦迁蜀，世传吕览；韩非囚秦，说难、孤愤；诗三百篇，大抵贤圣发愤之所为作也。此人皆意有所郁结，不得通其道也，故述往事，思来者。”於是卒述陶唐以来，至于麟止，自黄帝始。<span class="fw">13j4k国1jouf学iugjk网ljgsf</span></p>
	      <p><span class="fw">国学</span>维昔黄帝，法天则地，四圣遵序，各成法度；唐尧逊位，虞舜不台；厥美帝功，万世载之。作《五帝本纪》第一。</p>
	      <p><span class="fw">国学</span>维禹之功，九州攸同，光唐虞际，德流苗裔；夏桀淫骄，乃放鸣条。作《夏本纪》第二。</p>
	      <p><span class="fw">国学</span>维契作商，爰及成汤；太甲居桐，德盛阿衡；武丁得说，乃称高宗；帝辛湛湎，诸侯不享。作《殷本纪》第三。</p>
	      <p><span class="fw">国学</span>维弃作稷，德盛西伯；武王牧野，实抚天下；幽厉昏乱，既丧酆镐；陵迟至赧，洛邑不祀。作《周本纪》第四。</p>
	      <p><span class="fw">国学</span>维秦之先，伯翳佐禹；穆公思义，悼豪之旅；以人为殉，诗歌黄鸟；昭襄业帝。作《秦本纪》第五。</p>
	      <p><span class="fw">国学</span>始皇既立，并兼六国，销锋铸鐻，维偃干革，尊号称帝，矜武任力；二世受运，子婴降虏。作《始皇本纪》第六。</p>
	      <p><span class="fw">国学</span>秦失其道，豪桀并扰；项梁业之，子羽接之；杀庆救赵，诸侯立之；诛婴背怀，天下非之。作《项羽本纪》第七。</p>
	      <p><span class="fw">国学</span>子羽暴虐，汉行功德；愤发蜀汉，还定三秦；诛籍业帝，天下惟宁，改制易俗。作《高祖本纪》第八。</p>
	      <p><span class="fw">国学</span>惠之早霣，诸吕不台；崇强禄、产，诸侯谋之；杀隐幽友，大臣洞疑，遂及宗祸。作《吕太后本纪》第九。</p>
	      <p><span class="fw">国学</span>汉既初兴，继嗣不明，迎王践祚，天下归心；蠲除肉刑，开通关梁，广恩博施，厥称太宗。作《孝文本纪》第十。</p>
	      <p><span class="fw">国学</span>诸侯骄恣，吴首为乱，京师行诛，七国伏辜，天下翕然，大安殷富。作《孝景本纪》第十一。</p>
	      <p><span class="fw">国学</span>汉兴五世，隆在建元，外攘夷狄，内脩法度，封禅，改正朔，易服色。作《今上本纪》第十二。</p>
	      <p><span class="fw">国学</span>维三代尚矣，年纪不可考，盖取之谱牒旧闻，本于兹，於是略推，作《三代世表》第一。</p>
	      <p><span class="fw">国学</span>幽厉之後，周室衰微，诸侯专政，春秋有所不纪；而谱牒经略，五霸更盛衰，欲睹周世相先後之意，作《十二诸侯年表》第二。<span class="fw">13j4k国1jouf学iugjk网ljgsf</span></p>
	      <p><span class="fw">国学</span>春秋之後，陪臣秉政，强国相王；以至于秦，卒并诸夏，灭封地，擅其号。作《六国年表》第三。</p>
	      <p><span class="fw">国学</span>秦既暴虐，楚人发难，项氏遂乱，汉乃扶义征伐；八年之间，天下三嬗，事繁变众，故详著《秦楚之际月表》第四。<span class="fw">akdjf国43987学sdfia网o9vua</span></p>
	      <p><span class="fw">国学</span>汉兴已来，至于太初百年，诸侯废立分削，谱纪不明，有司靡踵，强弱之原云以世。作《汉兴已来诸侯年表》第五。</p>
	      <p><span class="fw">国学</span>维高祖元功，辅臣股肱，剖符而爵，泽流苗裔，忘其昭穆，或杀身陨国。作《高祖功臣侯者年表》第六。惠景之间，维申功臣宗属爵邑，作《惠景间侯者年表》第七。<span class="fw">akdjf国43987学sdfia网o9vua</span></p>
	      <p><span class="fw">国学</span>北讨强胡，南诛劲越，征伐夷蛮，武功爰列。作《建元以来侯者年表》第八。</p>
	      <p><span class="fw">国学</span>诸侯既强，七国为从，子弟众多，无爵封邑，推恩行义，其埶销弱，德归京师。作《王子侯者年表》第九。</p>
	      <p><span class="fw">国学</span>国有贤相良将，民之师表也。维见汉兴以来将相名臣年表，贤者记其治，不贤者彰其事。作《汉兴以来将相名臣年表》第十。<span class="fw">akdjf国43987学sdfia网o9vua</span></p>
	      <p><span class="fw">国学</span>维三代之礼，所损益各殊务，然要以近性情，通王道，故礼因人质为之节文，略协古今之变。作《礼书》第一。</p>
	      <p><span class="fw">国学</span>乐者，所以移风易俗也。自雅颂声兴，则已好郑卫之音，郑卫之音所从来久矣。人情之所感，远俗则怀。比乐书以述来古，作《乐书》第二。<span class="fw">akdjf国43987学sdfia网o9vua</span></p>
	      <p><span class="fw">国学</span>非兵不强，非德不昌，黄帝、汤、武以兴，桀、纣、二世以崩，可不慎欤？司马法所从来尚矣，太公、孙、吴、王子能绍而明之，切近世，极人变。作《律书》第三。</p>
	      <p><span class="fw">国学</span>律居阴而治阳，历居阳而治阴，律历更相治，间不容翲忽。五家之文怫异，维太初之元论。作《历书》第四。</p>
	      <p><span class="fw">国学</span>星气之书，多杂禨祥，不经；推其文，考其应，不殊。比集论其行事，验于轨度以次，作《天官书》第五。</p>
	      <p><span class="fw">国学</span>受命而王，封禅之符罕用，用则万灵罔不禋祀。追本诸神名山大川礼，作《封禅书》第六。</p>
	      <p><span class="fw">国学</span>维禹浚川，九州攸宁；爰及宣防，决渎通沟。作《河渠书》第七。</p>
	      <p><span class="fw">国学</span>维币之行，以通农商；其极则玩巧，并兼兹殖，争於机利，去本趋末。作《平准书》以观事变，第八。</p>
	      <p><span class="fw">国学</span>太伯避历，江蛮是適；文武攸兴，古公王迹。阖庐弑僚，宾服荆楚；夫差克齐，子胥鸱夷；信嚭亲越，吴国既灭。嘉伯之让，作《吴世家》第一。<span class="fw">akdjf国43987学sdfia网o9vua</span></p>
	      <p><span class="fw">国学</span>申、吕肖矣，尚父侧微，卒归西伯，文武是师；功冠群公，缪权于幽；番番黄发，爰飨营丘。不背柯盟，桓公以昌，九合诸侯，霸功显彰。田阚争宠，姜姓解亡。嘉父之谋，作《齐太公世家》第二。</p>
	      <p><span class="fw">国学</span>依之违之，周公绥之；愤发文德，天下和之；辅翼成王，诸侯宗周。隐桓之际，是独何哉？三桓争强，鲁乃不昌。嘉旦金縢，作《周公世家》第三。<span class="fw">akdjf国43987学sdfia网o9vua</span></p>
	      <p><span class="fw">国学</span>武王克纣，天下未协而崩。成王既幼，管蔡疑之，淮夷叛之，於是召公率德，安集王室，以宁东土。燕哙之禅，乃成祸乱。嘉甘棠之诗，作《燕世家》第四。</p>
	      <p><span class="fw">国学</span>管蔡相武庚，将宁旧商；及旦摄政，二叔不飨；杀鲜放度，周公为盟；大任十子，周以宗强。嘉仲悔过，作《管蔡世家》第五。<span class="fw">akdjf国43987学sdfia网o9vua</span></p>
	      <p><span class="fw">国学</span>王後不绝，舜禹是说；维德休明，苗裔蒙烈。百世享祀，爰周陈杞，楚实灭之。齐田既起，舜何人哉？作《陈杞世家》第六。</p>
	      <p><span class="fw">国学</span>收殷馀民，叔封始邑，申以商乱，酒材是告，及朔之生，卫顷不宁；南子恶蒯聩，子父易名。周德卑微，战国既强，卫以小弱，角独後亡。喜彼康诰，作《卫世家》第七。</p>
	      <p><span class="fw">国学</span>嗟箕子乎！嗟箕子乎！正言不用，乃反为奴。武庚既死，周封微子。襄公伤於泓，君子孰称。景公谦德，荧惑退行。剔成暴虐，宋乃灭亡。嘉微子问太师，作《宋世家》第八。<span class="fw">akdjf国43987学sdfia网o9vua</span></p>
	      <p><span class="fw">国学</span>武王既崩，叔虞邑唐。君子讥名，卒灭武公。骊姬之爱，乱者五世；重耳不得意，乃能成霸。六卿专权，晋国以秏。嘉文公锡珪鬯，作《晋世家》第九。</p>
	      <p><span class="fw">国学</span>重黎业之，吴回接之；殷之季世，粥子牒之。周用熊绎，熊渠是续。庄王之贤，乃复国陈；既赦郑伯，班师华元。怀王客死，兰咎屈原；好谀信谗，楚并於秦。嘉庄王之义，作《楚世家》第十。</p>
	      <p><span class="fw">国学</span>少康之子，实宾南海，文身断发，鼋鳝与处，既守封禺，奉禹之祀。句践困彼，乃用种、蠡。嘉句践夷蛮能脩其德，灭强吴以尊周室，作《越王句践世家》第十一。<span class="fw">akdjf国43987学sdfia网o9vua</span></p>
	      <p><span class="fw">国学</span>桓公之东，太史是庸。及侵周禾，王人是议。祭仲要盟，郑久不昌。子产之仁，绍世称贤。三晋侵伐，郑纳於韩。嘉厉公纳惠王，作《郑世家》第十二。</p>
	      <p><span class="fw">国学</span>维骥騄耳，乃章造父。赵夙事献，衰续厥绪。佐文尊王，卒为晋辅。襄子困辱，乃禽智伯。主父生缚，饿死探爵。王迁辟淫，良将是斥。嘉鞅讨周乱，作《赵世家》第十三。</p>
	      <p><span class="fw">国学</span>毕万爵魏，卜人知之。及绛戮干，戎翟和之。文侯慕义，子夏师之。惠王自矜，齐秦攻之。既疑信陵，诸侯罢之。卒亡大梁，王假厮之。嘉武佐晋文申霸道，作《魏世家》第十四。</p>
	      <p><span class="fw">国学</span>韩厥阴德，赵武攸兴。绍绝立废，晋人宗之。昭侯显列，申子庸之。疑非不信，秦人袭之。嘉厥辅晋匡周天子之赋，作《韩世家》第十五。<span class="fw">akdjf国43987学sdfia网o9vua</span></p>
	      <p><span class="fw">国学</span>完子避难，適齐为援，阴施五世，齐人歌之。成子得政，田和为侯。王建动心，乃迁于共。嘉威、宣能拨浊世而独宗周，作《田敬仲完世家》第十六。</p>
	      <p><span class="fw">国学</span>周室既衰，诸侯恣行。仲尼悼礼废乐崩，追脩经术，以达王道，匡乱世反之於正，见其文辞，为天下制仪法，垂六蓺之统纪於後世。作《孔子世家》第十七。<span class="fw">akdjf国43987学sdfia网o9vua</span></p>
	      <p><span class="fw">国学</span>桀、纣失其道而汤、武作，周失其道而春秋作。秦失其政，而陈涉发迹，诸侯作难，风起云蒸，卒亡秦族。天下之端，自涉发难。作《陈涉世家》第十八。</p>
	      <p><span class="fw">国学</span>成皋之台，薄氏始基。诎意適代，厥崇诸窦。栗姬偩贵，王氏乃遂。陈后太骄，卒尊子夫。嘉夫德若斯，作《外戚世家》十九。<span class="fw">akdjf国43987学sdfia网o9vua</span></p>
	      <p><span class="fw">国学</span>汉既谲谋，禽信於陈；越荆剽轻，乃封弟交为楚王，爰都彭城，以强淮泗，为汉宗藩。戊溺於邪，礼复绍之。嘉游辅祖，作《楚元王世家》二十。</p>
	      <p><span class="fw">国学</span>维祖师旅，刘贾是与；为布所袭，丧其荆、吴。营陵激吕，乃王琅邪；怵午信齐，往而不归，遂西入关，遭立孝文，获复王燕。天下未集，贾、泽以族，为汉藩辅。作《荆燕世家》第二十一。</p>
	      <p><span class="fw">国学</span>天下已平，亲属既寡；悼惠先壮，实镇东土。哀王擅兴，发怒诸吕，驷钧暴戾，京师弗许。厉之内淫，祸成主父。嘉肥股肱，作《齐悼惠王世家》第二十二。<span class="fw">akdjf国43987学sdfia网o9vua</span></p>
	      <p><span class="fw">国学</span>楚人围我荥阳，相守三年；萧何填抚山西，推计踵兵，给粮食不绝，使百姓爱汉，不乐为楚。作《萧相国世家》第二十三。</p>
	      <p><span class="fw">国学</span>与信定魏，破赵拔齐，遂弱楚人。续何相国，不变不革，黎庶攸宁。嘉参不伐功矜能，作《曹相国世家》第二十四。<span class="fw">akdjf国43987学sdfia网o9vua</span></p>
	      <p><span class="fw">国学</span>运筹帷幄之中，制胜於无形，子房计谋其事，无知名，无勇功，图难於易，为大於细。作《留侯世家》第二十五。</p>
	      <p><span class="fw">国学</span>六奇既用，诸侯宾从於汉；吕氏之事，平为本谋，终安宗庙，定社稷。作《陈丞相世家》第二十六。</p>
	      <p><span class="fw">国学</span>诸吕为从，谋弱京师，而勃反经合於权；吴楚之兵，亚夫驻於昌邑，以戹齐赵，而出委以梁。作《绛侯世家》第二十七。</p>
	      <p><span class="fw">国学</span>七国叛逆，蕃屏京师，唯梁为扞；偩爱矜功，几获于祸。嘉其能距吴楚，作《梁孝王世家》第二十八。</p>
	      <p><span class="fw">国学</span>五宗既王，亲属洽和，诸侯大小为藩，爰得其宜，僭拟之事稍衰贬矣。作《五宗世家》第二十九。三子之王，文辞可观。作《三王世家》第三十。</p>
	      <p><span class="fw">国学</span>末世争利，维彼奔义；让国饿死，天下称之。作《伯夷列传》第一。</p>
	      <p><span class="fw">国学</span>晏子俭矣，夷吾则奢；齐桓以霸，景公以治。作《管晏列传》第二。<span class="fw">akdjf国43987学sdfia网o9vua</span></p>
	      <p><span class="fw">国学</span>李耳无为自化，清净自正；韩非揣事情，循埶理。作《老子韩非列传》第三。</p>
	      <p><span class="fw">国学</span>自古王者而有司马法，穰苴能申明之。作《司马穰苴列传》第四。</p>
	      <p><span class="fw">国学</span>非信廉仁勇不能传兵论剑，与道同符，内可以治身，外可以应变，君子比德焉。作《孙子吴起列传》第五。</p>
	      <p><span class="fw">国学</span>维建遇谗，爰及子奢，尚既匡父，伍员奔吴。作《伍子胥列传》第六。</p>
	      <p><span class="fw">国学</span>孔氏述文，弟子兴业，咸为师傅，崇仁厉义。作《仲尼弟子列传》第七。</p>
	      <p><span class="fw">国学</span>鞅去卫適秦，能明其术，强霸孝公，後世遵其法。作《商君列传》第八。</p>
	      <p><span class="fw">国学</span>天下患衡秦毋餍，而苏子能存诸侯，约从以抑贪强。作《苏秦列传》第九。</p>
	      <p><span class="fw">国学</span>六国既从亲，而张仪能明其说，复散解诸侯。作《张仪列传》第十。</p>
	      <p><span class="fw">国学</span>秦所以东攘雄诸侯，樗里、甘茂之策。作《樗里甘茂列传》第十一。<span class="fw">akdjf国43987学sdfia网o9vua</span></p>
	      <p><span class="fw">国学</span>苞河山，围大梁，使诸侯敛手而事秦者，魏冉之功。作《穰侯列传》第十二。</p>
	      <p><span class="fw">国学</span>南拔鄢郢，北摧长平，遂围邯郸，武安为率；破荆灭赵，王翦之计。作《白起王翦列传》第十三。</p>
	      <p><span class="fw">国学</span>猎儒墨之遗文，明礼义之统纪，绝惠王利端，列往世兴衰。作《孟子荀卿列传》第十四。好客喜士，士归于薛，为齐扞楚魏。作《孟尝君列传》第十五。<span class="fw">akdjf国43987学sdfia网o9vua</span></p>
	      <p><span class="fw">国学</span>争冯亭以权，如楚以救邯郸之围，使其君复称於诸侯。作《平原君虞卿列传》第十六。</p>
	      <p><span class="fw">国学</span>能以富贵下贫贱，贤能诎於不肖，唯信陵君为能行之。作《魏公子列传》第十七。</p>
	      <p><span class="fw">国学</span>以身徇君，遂脱强秦，使驰说之士南乡走楚者，黄歇之义。作《春申君列传》第十八。</p>
	      <p><span class="fw">国学</span>能忍诟於魏齐，而信威於强秦，推贤让位，二子有之。作《范睢蔡泽列传》第十九。</p>
	      <p><span class="fw">国学</span>率行其谋，连五国兵，为弱燕报强齐之雠，雪其先君之耻。作《乐毅列传》第二十。</p>
	      <p><span class="fw">国学</span>能信意强秦，而屈体廉子，用徇其君，俱重於诸侯。作《廉颇蔺相如列传》第二十一。</p>
	      <p><span class="fw">国学</span>湣王既失临淄而奔莒，唯田单用即墨破走骑劫，遂存齐社稷。作《田单列传》第二十二。</p>
	      <p><span class="fw">国学</span>能设诡说解患於围城，轻爵禄，乐肆志。作《鲁仲连邹阳列传》第二十三。</p>
	      <p><span class="fw">国学</span>作辞以讽谏，连类以争义，离骚有之。作《屈原贾生列传》第二十四。</p>
	      <p><span class="fw">国学</span>结子楚亲，使诸侯之士斐然争入事秦。作《吕不韦列传》第二十五。</p>
	      <p><span class="fw">国学</span>曹子匕首，鲁获其田，齐明其信；豫让义不为二心。作《刺客列传》第二十六。</p>
	      <p><span class="fw">国学</span>能明其画，因时推秦，遂得意於海内，斯为谋首。作《李斯列传》第二十七。</p>
	      <p><span class="fw">国学</span>为秦开地益众，北靡匈奴，据河为塞，因山为固，建榆中。作《蒙恬列传》第二十八。</p>
	      <p><span class="fw">国学</span>填赵塞常山以广河内，弱楚权，明汉王之信於天下。作《张耳陈馀列传》第二十九。</p>
	      <p><span class="fw">国学</span>收西河、上党之兵，从至彭城；越之侵掠梁地以苦项羽。作《魏豹彭越列传》第三十。</p>
	      <p><span class="fw">国学</span>以淮南叛楚归汉，汉用得大司马殷，卒破子羽于垓下。作《黥布列传》第三十一。</p>
	      <p><span class="fw">国学</span>楚人迫我京索，而信拔魏赵，定燕齐，使汉三分天下有其二，以灭项籍。作《淮阴侯列传》第三十二。</p>
	      <p><span class="fw">国学</span>楚汉相距巩洛，而韩信为填颍川，卢绾绝籍粮饷。作《韩信卢绾列传》第三十三。</p>
	      <p><span class="fw">国学</span>诸侯畔项王，唯齐连子羽城阳，汉得以间遂入彭城。作《田儋列传》第三十四。</p>
	      <p><span class="fw">国学</span>攻城野战，获功归报，哙、商有力焉，非独鞭策，又与之脱难。作《樊郦列传》第三十五。</p>
	      <p><span class="fw">国学</span>汉既初定，文理未明，苍为主计，整齐度量，序律历。作《张丞相列传》第三十六。</p>
	      <p><span class="fw">国学</span>结言通使，约怀诸侯；诸侯咸亲，归汉为藩辅。作《郦生陆贾列传》第三十七。</p>
	      <p><span class="fw">国学</span>欲详知秦楚之事，维周緤常从高祖，平定诸侯。作《傅靳蒯成列传》第三十八。</p>
	      <p><span class="fw">国学</span>徙强族，都关中，和约匈奴；明朝廷礼，次宗庙仪法。作《刘敬叔孙通列传》第三十九。</p>
	      <p><span class="fw">国学</span>能摧刚作柔，卒为列臣；栾公不劫於埶而倍死。作《季布栾布列传》第四十。</p>
	      <p><span class="fw">国学</span>敢犯颜色以达主义，不顾其身，为国家树长画。作《袁盎晁错列传》第四十一。</p>
	      <p><span class="fw">国学</span>守法不失大理，言古贤人，增主之明。作《张释之冯唐列传》第四十二。</p>
	      <p><span class="fw">国学</span>敦厚慈孝，讷於言，敏於行，务在鞠躬，君子长者。作《万石张叔列传》第四十三。</p>
	      <p><span class="fw">国学</span>守节切直，义足以言廉，行足以厉贤，任重权不可以非理挠。作《田叔列传》第四十四。</p>
	      <p><span class="fw">国学</span>扁鹊言医，为方者宗，守数精明；後世循序，弗能易也，而仓公可谓近之矣。作《扁鹊仓公列传》第四十五。</p>
	      <p><span class="fw">国学</span>维仲之省，厥濞王吴，遭汉初定，以填抚江淮之间。作《吴王濞列传》第四十六。</p>
	      <p><span class="fw">国学</span>吴楚为乱，宗属唯婴贤而喜士，士乡之，率师抗山东荥阳。作《魏其武安列传》第四十七。智足以应近世之变，宽足用得人。作《韩长孺列传》第四十八。<span class="fw">akdjf国43987学sdfia网o9vua</span></p>
	      <p><span class="fw">国学</span>勇於当敌，仁爱士卒，号令不烦，师徒乡之。作《李将军列传》第四十九。</p>
	      <p><span class="fw">国学</span>自三代以来，匈奴常为中国患害；欲知强弱之时，设备征讨，作《匈奴列传》第五十。</p>
	      <p><span class="fw">国学</span>直曲塞，广河南，破祁连，通西国，靡北胡。作《卫将军骠骑列传》第五十一。</p>
	      <p><span class="fw">国学</span>大臣宗室以侈靡相高，唯弘用节衣食为百吏先。作《平津侯列传》第五十二。</p>
	      <p><span class="fw">国学</span>汉既平中国，而佗能集杨越以保南藩，纳贡职。作《南越列传》第五十三。</p>
	      <p><span class="fw">国学</span>吴之叛逆，瓯人斩濞，葆守封禺为臣。作《东越列传》第五十四。</p>
	      <p><span class="fw">国学</span>燕丹散乱辽间，满收其亡民，厥聚海东，以集真藩，葆塞为外臣。作《朝鲜列传》第五十五。</p>
	      <p><span class="fw">国学</span>唐蒙使略通夜郎，而邛笮之君请为内臣受吏。作《西南夷列传》第五十六。</p>
	      <p><span class="fw">国学</span>子虚之事，大人赋说，靡丽多夸，然其指风谏，归於无为。作《司马相如列传》第五十七。</p>
	      <p><span class="fw">国学</span>黥布叛逆，子长国之，以填江淮之南，安剽楚庶民。作《淮南衡山列传》第五十八。</p>
	      <p><span class="fw">国学</span>奉法循理之吏，不伐功矜能，百姓无称，亦无过行。作《循吏列传》第五十九。</p>
	      <p><span class="fw">国学</span>正衣冠立於朝廷，而群臣莫敢言浮说，长孺矜焉；好荐人，称长者，壮有溉。作《汲郑列传》第六十。</p>
	      <p><span class="fw">国学</span>自孔子卒，京师莫崇庠序，唯建元元狩之间，文辞粲如也。作《儒林列传》第六十一。</p>
	      <p><span class="fw">国学</span>民倍本多巧，奸轨弄法，善人不能化，唯一切严削为能齐之。作《酷吏列传》第六十二。</p>
	      <p><span class="fw">国学</span>汉既通使大夏，而西极远蛮，引领内乡，欲观中国。作《大宛列传》第六十三。</p>
	      <p><span class="fw">国学</span>救人於戹，振人不赡，仁者有乎；不既信，不倍言，义者有取焉。作《游侠列传》第六十四。</p>
	      <p><span class="fw">国学</span>夫事人君能说主耳目，和主颜色，而获亲近，非独色爱，能亦各有所长。作《佞幸列传》第六十五。</p>
	      <p><span class="fw">国学</span>不流世俗，不争埶利，上下无所凝滞，人莫之害，以道之用。作《滑稽列传》第六十六。</p>
	      <p><span class="fw">国学</span>齐、楚、秦、赵为日者，各有俗所用。欲循观其大旨，作《日者列传》第六十七。</p>
	      <p><span class="fw">国学</span>三王不同龟，四夷各异卜，然各以决吉凶。略闚其要，作《龟策列传》第六十八。</p>
	      <p><span class="fw">国学</span>布衣匹夫之人，不害於政，不妨百姓，取与以时而息财富，智者有采焉。作《货殖列传》第六十九。</p>
	      <p><span class="fw">国学</span>维我汉继五帝末流，接三代绝业。周道废，秦拨去古文，焚灭诗书，故明堂石室金匮玉版图籍散乱。於是汉兴，萧何次律令，韩信申军法，张苍为章程，叔孙通定礼仪，则文学彬彬稍进，诗书往往间出矣。自曹参荐盖公言黄老，而贾生、晁错明申、商，公孙弘以儒显，百年之间，天下遗文古事靡不毕集太史公。太史公仍父子相续纂其职。曰：“於戏！余维先人尝掌斯事，显於唐虞，至于周，复典之，故司马氏世主天官。至於余乎，钦念哉！钦念哉！”罔罗天下放失旧闻，王迹所兴，原始察终，见盛观衰，论考之行事，略推三代，录秦汉，上记轩辕，下至于兹，著十二本纪，既科条之矣。并时异世，年差不明，作十表。礼乐损益，律历改易，兵权山川鬼神，天人之际，承敝通变，作八书。二十八宿环北辰，三十辐共一毂，运行无穷，辅拂股肱之臣配焉，忠信行道，以奉主上，作三十世家。扶义俶傥，不令己失时，立功名於天下，作七十列传。凡百三十篇，五十二万六千五百字，为《太史公书》。序略，以拾遗补艺，成一家之言，厥协六经异传，整齐百家杂语，藏之名山，副在京师，俟後世圣人君子。第七十。</p>
	      <p><span class="fw">国学</span>太史公曰：余述历黄帝以来至太初而讫，百三十篇。</p>
	  
	  
	  <h2><a href="0129.htm">上一页</a>　　<a href="http://www.guoxue.com/?book=shiji">返回</a>　　<a href="http://www.guoxue.com/?book=shiji">下一页</a></h2>

      <h3><font color="#AC2F0B">【版权声明】</font>国学网版权所有，未经许可，不得使用　【联系我们】010-68900123</h3>

	</div><!-- .entry -->

  </div><!-- #container -->

  <div id="footer"><img src="../images/footer.gif"></div>

</div>
</boDy>
</html>
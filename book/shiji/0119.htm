<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>《史记·卷一百一十九·循吏列传第五十九》 - 古籍备览 - 国学书苑 - 国学网</title>
<meta name="keywords" content="古籍,国学" />
<meta name="description" content="" />
<link rel="stylesheet" type="text/css" media="all" href="../style.css" />
</head>

<body>
<BODY>

<div id="wrapper">

  <table width="960" height="60" border="0" align="center" cellpadding="0" cellspacing="0">
    <tr>
      <td width="150"><a href="http://www.guoxue.com/"><img src="../images/logo.gif" width="150" height="60" border="0"></a></td>
      <td><p id="topnav">当前位置：<a title="首页" href="http://www.guoxue.com/">首页</a> » <a href="http://www.guoxue.com/?category_name=book">国学书苑</a> » <a href="http://www.guoxue.com/?category_name=book1">古籍备览</a> » <a href="http://www.guoxue.com/?book=shiji">《史记》</a></p></td>
      <td width="90"><img src="../images/topright.gif" width="90" height="60"></td>
    </tr>
  </table>
  <div style="height:20px"></div>
  
  <div id="container">

    <div class="entry">

      <h1>卷一百一十九　循吏列传第五十九</h1>
      
      
      <h2>汉·司马迁</h2>
      

	  <div class="entry-content"><!-- InstanceBeginEditable name="正文" --><p><span class="fw">国学</span>太史公曰：法令所以导民也，刑罚所以禁奸也。文武不备，良民惧然身修者，官未曾乱也。奉职循理，亦可以为治，何必威严哉？<span class="fw">13j4k国1jouf学iugjk网ljgsf</span></p>
	      <p><span class="fw">国学</span>孙叔敖者，楚之处士也。虞丘相进之於楚庄王，以自代也。三月为楚相，施教导民，上下和合，世俗盛美，政缓禁止，吏无奸邪，盗贼不起。秋冬则劝民山采，春夏以水，各得其所便，民皆乐其生。</p>
	      <p><span class="fw">国学</span>庄王以为币轻，更以小为大，百姓不便，皆去其业。市令言之相曰：“市乱，民莫安其处，次行不定。”相曰：“如此几何顷乎？”市令曰：“三月顷。”相曰：“罢，吾今令之复矣。”後五日，朝，相言之王曰：“前日更币，以为轻。今市令来言曰‘市乱，民莫安其处，次行之不定’。臣请遂令复如故。”王许之，下令三日而市复如故。</p>
	      <p><span class="fw">国学</span>楚民俗好庳车，王以为庳车不便马，欲下令使高之。相曰：“令数下，民不知所从，不可。王必欲高车，臣请教闾里使高其梱。乘车者皆君子，君子不能数下车。”王许之。居半岁，民悉自高其车。</p>
	      <p><span class="fw">国学</span>此不教而民从其化，近者视而效之，远者四面望而法之。故三得相而不喜，知其材自得之也；三去相而不悔，知非己之罪也。<span class="fw">13j4k国1jouf学iugjk网ljgsf</span></p>
	      <p><span class="fw">国学</span>子产者，郑之列大夫也。郑昭君之时，以所爱徐挚为相，国乱，上下不亲，父子不和。大宫子期言之君，以子产为相。为相一年，竖子不戏狎，斑白不提挈，僮子不犁畔。二年，市不豫贾。三年，门不夜关，道不拾遗。四年，田器不归。五年，士无尺籍，丧期不令而治。治郑二十六年而死，丁壮号哭，老人儿啼，曰：“子产去我死乎！民将安归？”<span class="fw">13j4k国1jouf学iugjk网ljgsf</span></p>
	      <p><span class="fw">国学</span>公仪休者，鲁博士也。以高弟为鲁相。奉法循理，无所变更，百官自正。使食禄者不得与下民争利，受大者不得取小。</p>
	      <p><span class="fw">国学</span>客有遗相鱼者，相不受。客曰：“闻君嗜鱼，遗君鱼，何故不受也？”相曰：“以嗜鱼，故不受也。今为相，能自给鱼；今受鱼而免，谁复给我鱼者？吾故不受也。”</p>
	      <p><span class="fw">国学</span>食茹而美，拔其园葵而弃之。见其家织布好，而疾出其家妇，燔其机，云“欲令农士工女安所雠其货乎”？</p>
	      <p><span class="fw">国学</span>石奢者，楚昭王相也。坚直廉正，无所阿避。行县，道有杀人者，相追之，乃其父也。纵其父而还自系焉。使人言之王曰：“杀人者，臣之父也。夫以父立政，不孝也；废法纵罪，非忠也；臣罪当死。”王曰：“追而不及，不当伏罪，子其治事矣。”石奢曰：“不私其父，非孝子也；不奉主法，非忠臣也。王赦其罪，上惠也；伏诛而死，臣职也。”遂不受令，自刎而死。<span class="fw">13j4k国1jouf学iugjk网ljgsf</span></p>
	      <p><span class="fw">国学</span>李离者，晋文公之理也。过听杀人，自拘当死。文公曰：“官有贵贱，罚有轻重。下吏有过，非子之罪也。”李离曰：“臣居官为长，不与吏让位；受禄为多，不与下分利。今过听杀人，傅其罪下吏，非所闻也。”辞不受令。文公曰：“子则自以为有罪，寡人亦有罪邪？”李离曰：“理有法，失刑则刑，失死则死。公以臣能听微决疑，故使为理。今过听杀人，罪当死。”遂不受令，伏剑而死。<span class="fw">13j4k国1jouf学iugjk网ljgsf</span></p>
	      <p><span class="fw">国学</span>太史公曰：孙叔敖出一言，郢市复。子产病死，郑民号哭。公仪子见好布而家妇逐。石奢纵父而死，楚昭名立。李离过杀而伏剑，晋文以正国法。</p>
	  
	  
	  <h2><a href="0118.htm">上一页</a>　　<a href="http://www.guoxue.com/?book=shiji">返回</a>　　<a href="0120.htm">下一页</a></h2>

      <h3><font color="#AC2F0B">【版权声明】</font>国学网版权所有，未经许可，不得使用　【联系我们】010-68900123</h3>

	</div><!-- .entry -->

  </div><!-- #container -->

  <div id="footer"><img src="../images/footer.gif"></div>

</div>
</boDy>
</html>
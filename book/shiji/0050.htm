<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>《史记·卷五十·楚元王世家第二十》 - 古籍备览 - 国学书苑 - 国学网</title>
<meta name="keywords" content="古籍,国学" />
<meta name="description" content="" />
<link rel="stylesheet" type="text/css" media="all" href="../style.css" />
</head>

<body>
<BODY>

<div id="wrapper">

  <table width="960" height="60" border="0" align="center" cellpadding="0" cellspacing="0">
    <tr>
      <td width="150"><a href="http://www.guoxue.com/"><img src="../images/logo.gif" width="150" height="60" border="0"></a></td>
      <td><p id="topnav">当前位置：<a title="首页" href="http://www.guoxue.com/">首页</a> » <a href="http://www.guoxue.com/?category_name=book">国学书苑</a> » <a href="http://www.guoxue.com/?category_name=book1">古籍备览</a> » <a href="http://www.guoxue.com/?book=shiji">《史记》</a></p></td>
      <td width="90"><img src="../images/topright.gif" width="90" height="60"></td>
    </tr>
  </table>
  <div style="height:20px"></div>
  
  <div id="container">

    <div class="entry">

      <h1>卷五十　楚元王世家第二十</h1>
      
      
      <h2>汉·司马迁</h2>
      

	  <p><span class="fw">国学</span>楚元王刘交者，高祖之同母少弟也，字游。</p>
	    <p><span class="fw">国学</span>高祖兄弟四人，长兄伯，伯蚤卒。始高祖微时，尝辟事，时时与宾客过巨嫂食。嫂厌叔，叔与客来，嫂详为羹尽，栎釜，宾客以故去。已而视釜中尚有羹，高祖由此怨其嫂。及高祖为帝，封昆弟，而伯子独不得封。太上皇以为言，高祖曰：“某非忘封之也，为其母不长者耳。”於是乃封其子信为羹颉侯。而王次兄仲於代。</p>
	    <p><span class="fw">国学</span>高祖六年，已禽楚王韩信於陈，乃以弟交为楚王，都彭城。即位二十三年卒，子夷王郢立。夷王四年卒，子王戊立。<span class="fw">13513国4kj5k学jlk4k网2n4m5</span></p>
	    <p><span class="fw">国学</span>王戊立二十年，冬，坐为薄太后服私奸，削东海郡。春，戊与吴王合谋反，其相张尚、太傅赵夷吾谏，不听。戊则杀尚、夷吾，起兵与吴西攻梁，破棘壁。至昌邑南，与汉将周亚夫战。汉绝吴楚粮道，士卒饥，吴王走，楚王戊自杀，军遂降汉。</p>
	    <p><span class="fw">国学</span>汉已平吴楚，孝景帝欲以德侯子续吴，以元王子礼续楚。窦太后曰：“吴王，老人也，宜为宗室顺善。今乃首率七国，纷乱天下，奈何续其後！”不许吴，许立楚後。是时礼为汉宗正。乃拜礼为楚王，奉元王宗庙，是为楚文王。</p>
	    <p><span class="fw">国学</span>文王立三年卒，子安王道立。安王二十二年卒，子襄王注立。襄王立十四年卒，子王纯代立。王纯立，地节二年，中人上书告楚王谋反，王自杀，国除，入汉为彭城郡。<span class="fw">13513国4kj5k学jlk4k网2n4m5</span></p>
	    <p><span class="fw">国学</span>赵王刘遂者，其父高祖中子，名友，谥曰“幽”。幽王以忧死，故为“幽”。高后王吕禄於赵，一岁而高后崩。大臣诛诸吕吕禄等，乃立幽王子遂为赵王。</p>
	    <p><span class="fw">国学</span>孝文帝即位二年，立遂弟辟强，取赵之河间郡为河间王，是为文王。立十三年卒，子哀王福立。一年卒，无子，绝後，国除，入于汉。</p>
	    <p><span class="fw">国学</span>遂既王赵二十六年，孝景帝时坐晁错以適削赵王常山之郡。吴楚反，赵王遂与合谋起兵。其相建德、内史王悍谏，不听。遂烧杀建德、王悍，发兵屯其西界，欲待吴与俱西。北使匈奴，与连和攻汉。汉使曲周侯郦寄击之。赵王遂还，城守邯郸，相距七月。吴楚败於梁，不能西。匈奴闻之，亦止，不肯入汉边。栾布自破齐还，乃并兵引水灌赵城。赵城坏，赵王自杀，邯郸遂降。赵幽王绝後。</p>
	    <p><span class="fw">国学</span>太史公曰：国之将兴，必有祯祥，君子用而小人退。国之将亡，贤人隐，乱臣贵。使楚王戊毋刑申公，遵其言，赵任防与先生，岂有篡杀之谋，为天下僇哉？贤人乎，贤人乎！非质有其内，恶能用之哉？甚矣，“安危在出令，存亡在所任”，诚哉是言也！<span class="fw">13513国4kj5k学jlk4k网2n4m5</span></p>
	  
	  
	  <h2><a href="0049.htm">上一页</a>　　<a href="http://www.guoxue.com/?book=shiji">返回</a>　　<a href="0051.htm">下一页</a></h2>

      <h3><font color="#AC2F0B">【版权声明】</font>国学网版权所有，未经许可，不得使用　【联系我们】010-68900123</h3>

	</div><!-- .entry -->

  </div><!-- #container -->

  <div id="footer"><img src="../images/footer.gif"></div>

</div>
</boDy>
</html>